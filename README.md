# Ακραία Καιρικά Φαινόμενα: Ενημέρωση, Εκπαίδευση και Προστασία
Το εκπαιδευτικό πρόγραμμα "Ακραία Καιρικά Φαινόμενα: Ενημέρωση, Εκπαίδευση και Προστασία" υλοποιείται κατά τη διάρκεια των τριών τελευταίων σχολικών ετών (2020-21, 2021-22 και 2022-23) στο Πειραματικό Σχολείο του Πανεπιστημίου Θεσσαλονίκης. 
## 2020-21
Κατά τη διάρκεια του σχολικού έτους 2020-21 υλοποιήθηκε σε συνεργασία και με την επιστημονική υποστήριξη του Τομέα Μετεωρολογίας και Κλιματολογίας του Τμήματος Γεωλογίας του ΑΠΘ, με επιστημονική υπεύθυνη την κ. Κωνσταντία Τολίκα.
### Στόχοι
- η μελέτη των περιβαλλοντικών διαστάσεων και των πιθανών επιπτώσεων της κλιματικής αλλαγής λόγω της έντασης του φαινομένου του θερμοκηπίου
- η αναζήτηση τρόπων παρακολούθησης, αναγνώρισης, εντοπισμού καθώς και μέτρων για την έγκαιρη προειδοποίηση (risk alert system) και προστασία από τα έντονα καιρικά φαινόμενα με την αξιοποίηση επαναχρησιμοποιήσιμων, ανοιχτών, χαμηλού κόστους τεχνολογιών καθώς και ελεύθερου λογισμικού / λογισμικού ανοιχτού κώδικα
- η παιδαγωγική αξιοποίηση των παραπάνω λύσεων καθώς και των μετεωρολογικών δεδομένων σε γνωστικά αντικείμενα των όλων των βαθμίδων του ΠΣΠΘ (προσχολικής, πρωτοβάθμιας και δευτεροβάθμιας), μέσα από μια διαθεματική και διεπιστημονική προσέγγιση της μελέτης του καιρού και του κλίματος
- η ανάπτυξη και καλλιέργεια κουλτούρας συνεργασίας μεταξύ των μαθητών και των εκπαιδευτικών όλων των βαθμίδων του ΠΣΠΘ
